Дай у Слуцку на рыночку,
Да піў Байда гарэлочку;
Цар турэцкі да наяжджае,
Байду млодага намаўляе 

“Ой ты Байда маладзюсенькі!
Зь цябе ж рыцар да слаўнюсенькі:
Будзіш панам ты гаспадарам!
Вазьмі маю дачку царэўначку!”

“Да твая ж дачка паганачка!
Яе ж вера да праклятая!...”
Крыкнуў цар тут на сваі служкі,
На сваі служкі вярнюсенькі:
 
“Ой вазьміце ж Байду да й зьвяжыце,
На гак рэбрам перачапіце!”
Вісіць Байда, ні дзень, ні два,
Ні адну ночку, ні гадзіночку...

На дзень трэці праглядае,
Свайму цюру прамаўляе:
“Ой ты цюра ты вярнюсенькі,
Падай ты лучок тугусенькі!”
 
Трафіў цара пасярод лаба
А царыцу ў патыліцу;
"Вота ж табе турэцкаму цару
Да за слаўнага рыцара кару!

Лучшэ цар табе было галаву
Галаву зь плеч Байдавых зьняці;
І па Байдавай рыцара сьмерці
Ды з гармат ды з гармат страляці!"
