Жыве Беларусь!
Веру -- будзе жыць заўсёды.
Сьвятло «Пагоні»
Будзе сэрцы нашы акрыляць.

Жыве! Жыве! -
Наш Край пакутны і свабодны,
Нескароная нікім і сьвятая зямля.

Беларусь, Беларусь,
Хай мінуць цябе ўсе нягоды.
Век у шчасьці жыві,
Ты - Радзіма мая.

Жыве Беларусь -
Нашай волі абуджэньне.
Краіна-Маці,
Ты прызнаньне шчырае прымі.

Жыве! Жыве! --
Гучыць узьнёсла блаславеньне.
Беларускі горды дух
Уваскрос з даўніны.

Беларусь, Беларусь,
Мы тваё вітаем Адраджэньне.
Будзеш вечна вольнай ты,
Будзем вольнымі мы.

Жыве Беларусь!
Нас нядоля не здалела.
Магутны Божа,
Беражы Айчыну з году ў год.

Жыве! Жыве! --
Як непагасны сымбаль веры:
Будзе вечна на зямлі
Паспаліты наш род.

Беларусь, Беларусь!
Пад штандарам бел-чырвона-белым
Век у шчасьці жыві,
Беларускі народ!
