Ты першы зброю ўзяў у рукі,
Каб шчасьце даць Беларусі,
І гэта ёсьць для нас зарукай,
Што нас на зьдзек ты не дасі.

На варце мірнага парадку,
Адважны, стойкі як граніт -
Ты не баісься куль з засадкі,
Дык чэсьць табе, наш барацьбіт.

Мундзер твой чорны вораг знае
Ён уцікае перад ім,
У бой адкрыты не ўступае,
Бо ты Краіны верны сын!

Пад сьцягам бел-чырвона-белым
Народ гуртуецца, расьце!...
Чэсьць тым, хто згінуў! Слава сьмелым!
Да шчасьця доля нас вядзе!
