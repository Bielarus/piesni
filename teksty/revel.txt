Сыгізмундус кароль польскі,
І Яан кароль маскоўскі;
Кожны ў годнасьці каралеўскай,
як у славе боскі.

Не спакушаны прынадай,
Кароль швэдзкі над уладай
Славу паньства ўзвысіў 
лёсу мудрага парадай.

Радзівіл князь выяжджае,
Веліч нібы сонца зьзяе 
Моц і слава зямлі літоўскай
па-над ім лятае.

Моладзь і высока паньства,
Рыцары - Літвы ваярства,
Коні рвуцца пад імі
чуюць вершнікаў штукарства.

Швэдзкія магнаты вельмі 
Ў параўнаньні безнадзейны,
Бо літвіны між іх багамі
сьмела звацца мелі.

Кароль сам у задзіўленьні
Прынцы ўсе ў захапленьні -
Пекны двор Радзівілаў 
пакідае ў асьляпленьні.

Годнасьць літвінаў натхняе,
Выгляд сэрцы захапляе,
Марс магутны мечы ім зь неба
і шчыты ўручае.
