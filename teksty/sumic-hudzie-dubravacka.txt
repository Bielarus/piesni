Шуміць-гудзе дубравачка,
Да плачыць-тужыць й удавачка.

Плачыць-тужыць, шчэ й рыдае,
Да й на бітой шлях паглядае.

Бітым шляхам уланы едуць,
Да й мойго мужа коня вэдуць.

Ой, уланы ж маладыя,
Да й дзе ж вы мойго мужа дзелі?

Дзе ж вы мойго мужа дзелі,
Да дзе ж вы ёго коня ўзялі?

У чыстым полі траўка шуміць,
Да й у той траўцы твой муж ляжыць.

Й у той траўцы твой муж ляжыць,
Да правай ручкай шаблю дзержыць.

Правай ручкай шаблю дзержыць,
Да левай ручкай росу бярэ.

Левай ручкай росу бярэ,
Да й на сэрдэнько полівае.

Роса моя росяная,
Да й душа моя жывушчая

Душа моя жывушчая,
Да й жана моя молодая.

! Нататкі:
* Замест "дубравачка" часам сьпяваецца "дубраванька/дубравушка/дубравонька".
* Замест "удавачка" часам сьпяваецца "удаванька/удавонька".
* Замест "плачыць-тужыць" часам сьпяваецца "плачэ-тужэ".
* У чацьвёртым радку замест "паглядае" часам сьпяваецца "пазірае".
* Замест "уланы" часам сьпяваецца "жаўнеры"/"салдаты".
* Замест шостага радка часам сьпяваецца "Да й майго мілага коня ведуць".
* Замест "едуць" часам сьпяваецца "едуць".
* Замест "шаблю" часам сьпяваецца "ружжо".
* Існуюць розныя вэрсіі чацьвёртага двухрадкоўя:
"Ой, ву салдаты-камандзіры,
Да дзе ж мы мойго мілога дзелі";
"Ва, жаўнерыкі браце мое,
Ой, да дзе ж вы ўзялі коня мойго?"
* Замест пятага двухрадкоўя часам сьпяваецца:
"Ідзе ж вы ўзялі коня мойго,
Ой, а дзе ж вы дзелі дружка мойго?"
* Замест шостага двухрадкоўя часам сьпяваецца:
"Твой дружэчок бітой лежыць,
Да правою ручкой ружжо дзержыць".
* Замест сёмага радка часам сьпяваецца:
"І правой ручкой ружжо дзержыць,
Да левою ручкой росу бярэ".
* Замест сёмага радку часам сьпяваецца:
"Росу бярэ к серцу гладзе,
Ой да роса моя росістая".
* Замест апошняга радку часам сьпяваецца:
"Роса моя росістая,
Ой да душа моя жывушчая".
* Часам пятае двухрадкоўе апушчаецца, а замест шостага сьпяваецца:
"А твой мілы ляжыць у магілі,
да й у правой руцэ ружжо дзержыць"
* Замест "росу бярэ" часам сьпяваецца "росу-косу бярэ".
* Часам рэшта песьні пасьля дзявятага двухрадкоўя апушчаецца.
