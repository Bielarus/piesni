Ой у нядзельку па-раненьку,
Ўзышла сонца хмарненька.
Узышла сонейка над борам,
Па-над селеньскім таборам.
А ў таборы трубы граюць,
А ў таборы трубы граюць,
А ў таборы трубы граюць -
Да ваяцкае нарады зазываюць.

Сталі рады адбываці,
Адкуль Воршы здабываці:
Аці з полю, аці зь лесу,
Аці з рэчкі-невялічкі?
Ані з полю, ані зь лесу -
Толькі з рэчкі-невялічкі.
Ані з полю, ані зь лесу -
Толькі з рэчкі-невялічкі.

А ў нядзельку па-раненьку, 
А ў нядзельку па-раненьку
Сталі хлопцы-пяцігорцы,
Каля рэчкі на прыгорцы.

Гучаць разам з самапалаў,
Зь сямі пятых ад запалаў.
Б'юць паўсоткаю з гарматаў,
Б'юць, б'юць, б'юць, б'юць, б'юць!

Масква стала наракаці,
Места Воршу пакідаці.
А як з Воршы ўцякалі - 
Рэчку-невялічку пракліналі:
"Бадай ты рэчка сто лет высыхала, 
Як і наша слава тутака прапала!
Бадай высыхала да сканчэньня сьвету,
Што нашай славанькі ўжо нету!"

Слава ж Воршы ўжо ня горша
Слаўся князь Астроскі!
Слава Воршы ўжо ня горша,
Слаўся князь Астроскі!

Да ўсходніх меж Расеі,
Да сьвятыняў Бізантыі!
Да Вугоршчыны, да Крыму,
Да Гішпаніі, да Рыму!

Да Ерусалему - 
Слава Воршы ўжо ня горша,
Слаўся князь Астроскі!
Слава Воршы ўжо ня горша,
Слаўся князь Астроскі!
