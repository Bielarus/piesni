Не сумуй па мне, старая,
Будзь здарова, маці!
Вораг край наш разбурае,
Ці ж сядзець мне ў хаце?

Ці ж на тое палівала
Ты зямліцу потам,
Каб цяпер яна стагнала
Пад маскоўскім ботам?

Ці ж на тое мне аб долі
Пела над калыскай,
Каб цяпер яна марнела
Пад пятой расійскай?

Лепш свабодным легчы ў полі
Ад варожай кулі,
Чым аддаць сябе ў няволю
Ды цябе, матуля!

Будзем жывы, будзем рады
Лёсу маладому!
А пакуль ня зьнішчым гада,
Не чакай дадому,

Гэй, ё-хо-хэй, гэй ё-хо-хэй!
Гэй, ё-хо-хэй, гэй ё-хо-хэй!
