Там за рэчкай, за ракой ня дужа глыбокай
Ды нямала ў берагах ў берагах шырокай
ў берагах шырокай
 
Войска лютае татар пачало спыняцца
Каб літве пашкодзіць да ракі прабрацца
да ракі прабрацца
 
Міхал Глінскі бачыў - мост ужо гатовы
Да літвы прамовіў гэтакія словы
гэтакія словы
 
“Каб Айчыну-маці мужна ратавалі
Ды татараў лютых мужна ваявалі!”
мужна ваявалі
 
Нашы як ударылі раптам на татараў
Звон і гром нясецца неба ліецца жарам
неба ліецца жарам
 
Там з атрадам Глінскі ўласным прытаіўся
Ад падстрэлу другі конь пад ім заваліўся
пад ім заваліўся
 
Ён на іншага ўскачыў не зважаў ні мала
Так як гетману і ўсім рыцарам прыстала
рыцарам прыстала
 
Там паганцаў навакол хутка акружылі
Ды як пруцьце шэрагам шэрагам скасілі
шэрагам скасілі

Прэч татары пабеглі хто як уцякае
А літва імчыцца ўсьлед сьмела даганяе
сьмела даганяе
 
Ды сячэ ў хрыбты ім б’е дзіды запускае
Кроў хлюпоча, ліецца па траве сплывае
па траве сплывае
 
Гук і крык над полем па лясных разлогах
Поўна трупаў у рацэ па шляхах-дарогах
па шляхах-дарогах
 
Так літва татараў біла-мардавала
Аж да Цапры да ракі да ракі загнала
да ракі загнала
