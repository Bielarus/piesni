Бог табе, Андрэю, хай ва ўсім спрыяе,
Хай ва ўсім спрыяе,
Бо твая навука і мяне займае
І мяне займае.
 
Неба ты праславіў собскім парываньнем
Собскім парываньнем
І зямлі слугуеш праз кніжок выданьне,
Праз кніжок выданьне.
 
Апісаў надвор’е, пра яго выкруты,
Пра яго выкруты,
Што нясе і студзень, а за ім і люты,
А за ім і люты.
 
Між сабой плянэты войны як заводзяць,
Войны як заводзяць,
І людзям галовы болем лютым зводзяць,
Болем лютым зводзяць.
 
Дзесьці ты гарцуеш між палкоў літоўскіх,
Між палкоў літоўскіх,
Апяваеш бітвы з ворагам маскоўскім,
З ворагам маскоўскім.
 
І як Марс галодны сыціцца крывёю,
Сыціцца крывёю,
І войскі разводзіць у бакі між бою,
У бакі між бою.
 
Юным ты бясьсьмерця чыніш напамінак,
Чыніш напамінак,
Старшым даспадобы гэтакі ўчынак,
Гэтакі ўчынак.

Тое паміж гетманаў сёньня заўважаем,
Сёньня заўважаем.
Будзьма, вершам пана мы не пагарджаем,
Мы не пагарджаем.
