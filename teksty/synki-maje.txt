- Сынкі мае! - Гукнуў Бацька Булак-Балаховіч‚ 
- Адцуралася нас доля‚ 
Шчасьце нам ня зорыць.
Чужынцы ў Краю пануюць‚ 
Цэрквы зачыняюць‚ 
Камісары на руінах Баль-тэрор спраўляюць. 

Не мінуць нам зноў кайданаў‚ 
Ланцугоў няволі. 
Край наш родны! Зрабаваны!
Край бяды! Нядолі! 
Над Табою навальніца
Згушчаецца злосна‚ 
Над Табою Ленін з Троцкім
Снуюць свае кросны.

Паняволяць‚ закабаляць‚ 
Закуюць навекі‚ 
Адарвуць сыноў ад маткі‚ 
Аддадудць на зьдзекі. 

Сынкі мае‚ сакаляты! 
Ці-ж нам трэ няволя? 
Ці-ж нам трэба паганяты
На нашым-жа полі? 

Сынкі мае‚ сакаляты! 
На каня! У зброю! 
Бі наезьнікаў праклятых!
Гэй‚ наўскач! За мною!
